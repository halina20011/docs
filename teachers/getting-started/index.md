# První kroky

Krátký seznam kroků, kterých se držet při Vašich začátcích s platformou HAXAGON.

Je dobré seznámit se s obecným fungováním stránek pomocí [Studentské sekce dokumentace](/students/) a se způsoby zadávání úloh, správy uživatelů a dalšími věcmi v [Učitelské sekci](/teachers/).

## 1. Vytvořit skupinu
Po registraci do systému a získání role učitele bývá prvním krokem vytvoření skupiny pro Vaši třídu, kterou se chystáte učit. Pokud jste byli přidáni do již vytvořené (a třeba i naplněné skupiny, můžete přeskočit tento a případně i následující krok).

Vytváření skupiny se podrobněji věnuje sekce [Správa skupin](/teachers/basics/#sprava-skupin).

Po vytvoření skupiny se ujistěte, že ji máte v levém horním rohu menu vybranou jako aktuální skupiny, některé další kroky s tím počítají. Podrobnější informace k výběru skupiny naleznete [zde](/students/basics/#zakladni-pouzivani-platformy-haxagon).

## 2. Pozvat/Přidat studenty
Po vytvoření skupiny je třeba přidat studenty. Pokud studenti ještě nemají své uživatelské účty na HAXAGONu, jejich přidání se věnuje sekce z [učitelské dokumentace](/teachers/basics/#zvani-uzivatelu-na-platformu-haxagon).

Pokud studenti již účty mají, do skupiny je můžete přidat několika způsoby, [více zde](/teachers/basics/#pridavani-uzivatelu-do-skupin).

## 3. Zadat úlohy
Aby studenti mohli řešit úlohy, je potřebné jim je nejdříve zadat.

### Zadat úlohy pro sebe k testování
Při přípravě na hodinu si budete často potřebovat úlohy spustit sami, abyste se seznámili s jejím fungováním, obtížností a kroky k řešení.  
Doporučené je si [vytvořit skupinu](/teachers/basics/#sprava-skupin), kde budete jediným členem. Této skupině poté můžete [zadávat](/teachers/basics/#zadavani-uloh) jakékoliv úlohy a výuka tím nebude ovlivněna.

### Zadat úlohy studentům
Z [katalogu úloh](/students/basics/#katalog) si vyberte úlohu/úlohy, které chcete studentům zadat.  
Ty si přidejte do košíku, odkud můžete dále pokračovat v procesu zadávání. Více o [vybírání úloh zde](/teachers/basics/#kosik).
Následně je potřeba zadat množství času, které budou studenti mít k vyřešení úloh. Pokud se jedná o test, je běžné nastavit trvání na 1 nebo 2 hodiny, podle toho, na jak dlouho ho plánujete. Pokud se jedná o běžné úlohy, čas většinou není moc důležitý. Při výběru je vhodné se řídit obtížností úloh a schopnostmi studentů.

## 4. Kontrola práce
Průběh práce a jak se studentům daří můžete sledovat na několika místech.  
První je Žebříček, kde jsou vidět body všech studentů. Více ve [studentské dokumentaci](/students/basics/#zebricky).  
Pro podrobnější informace (jelikož žebříček ukazuje souhrn bodů ze všech zadaných úloh) existují pro učitele dvě záložky na detailu úlohy. Na ten se dostanete buďto opět přes Katalog, nebo přes stránku [Přehled](/students/basics/#prehled).

První záložkou jsou "Řešitelé", kde se zobrazují všichni studenti z Vaší skupiny, kteří splnili alespoň jednu vlajku z úlohy, a tudíž mají nějaké body. Ukazuje se zde v reálném čase, kdo má kolik bodů, tedy i jak se kterým studenům daří řešení.

Druhou záložkou jsou "Uživatelé". Zde jsou všichni uživatelé, kteří mají danou úlohu zadanou v rámci Vaší skupiny. Zde je možné spravovat několik věcí, viz [odpovídající sekce dokumentace](/teachers/basics/#uzivatele).  
Po kliknutí na kteréhokoliv ze studentů na seznamu se dostanete a jeho detail, kde můžete vidět všechny pokusy o odevzdání vlajek, úspěšné i neúspěšné. Oba dva typy tu také můžete mazat, více v již zmíněné [učitelské sekci dokumentace](/teachers/basics/#resetovani-vlajek).

# Co dál?
Gratulujeme, právě jste se seznámili s prvotním procesem výuky na platformě HAXAGON!

Pokud budete mít nějaké problémy, konzultujte adekvátní sekce dokumentace: [Studentská, více obecná](/students/troubleshooting/) a [Učitelská, specifická pro Vás](/teachers/troubleshooting/).  
Popřípadě nás neváhejte kontaktovat na [našem Discord serveru](https://discord.gg/Z3bn4EyE3H).